### 1. Зашто користимо JSON?

JSON углавном користимо у client-server комуникацији, користимо га зато што је лак за парсирање и разумеју га и језици који нису JavaScript (иако је базиран на JavaScriptu). На пример, можемо са фронтенда помоћу JavaScripta да пошаљемо JSON у облику стринга на бекенд, ако нам је бекенд написан у Pythonu, он ће га конвертовати у код који Python може да разуме.

### 2. Зашто су модули корисни? +Пример

Помоћу модула можемо да рашчланимо програм на више мањих делова које импортујемо када су нам потребни. Ово је поготову корисно када имамо већу апликацију са доста JavaScript кода, јер нам је лакше да на пример у будућности пронађемо део кода који хоћемо да променимо, или који хоћемо да користимо у другој апликацији (не морамо поново да пишемо исти код). На пример, ако правимо апликацију помоћу које можемо да аплоудујемо слику, видимо приказ те слике, и даље изменимо исту слику, направили бисмо модул за форму за аплоад слике, модул за приказ слике, и модул за измену слике.

### 3. Шта је ECMAScript?

ECMAScript је спецификација за скриптни језик на којој је базиран, и које се придржава, JavaScript. ECMAScript је настао 1997. године када се јавила потреба да се стандардизује JavaScript.

### 4. Опишите како функционишу HTTP захтеви и шта је то REST API.

HTTP захтев је захтев који клијент шаље серверу, а на који му сервер одговара ресурсом. Сваки HTTP захтев мора имати URL адресу на коју се шаље захтев, и методу, а може имати и headers и body поље. Основне методе су GET, POST, PUT и DELETE.

REST API je API који се придржава REST архитектонског стила за дизајн API-ja. API је приступна тачка на серверу којој можем да пошаљемо захтев и добијемо одговор у облику HTML-а, XML-а, или JSON-а.

### 5. Која је разлика између == и === ?

`==` и `===` су оператори за поређење. `==` прво врши конверзију ако операнди нису истог типа, па онда врши поређење. `===` врши поређенје и по типу и по вредности, и ако операнди нису истог типа вратиће `false` чак и ако су истог садржаја.

Пример: `'2' == 2` враћа `true` dok `'2' === 2` враћа `false`.

### 6. Шта враћа console.log(typeof typeof true); 
  * Објаснити зашто

Враћа `string`, зато што `typeof true` враћа `'boolean'`, а `typeof 'boolean'` је `string`.